<!DOCTYPE html><html><head><meta charset="UTF-8"><meta name="viewport" content="width=device-width, initial-scale=1, maximum-scale=1, user-scalable=no"><link rel="stylesheet" href="/main.css"></head><body><header class="site-header"><div class="container"><div class="row"><div class="col-xs-12"><h1> <a href="/"><img src="https://secure.gravatar.com/avatar/7b58a74d67d278b74a2a460eb589fdf9?s=64" class="profile"><span>Csaba's developer paradise</span></a></h1></div></div></div></header></body></html><div class="container"> <article><header><h1>Reboot</h1></header><blockquote>
<p>&quot;Előbb vagy utóbb mindenkinek 0-ra csökken a túlélési esélye.&quot; /Fight Club/</p>
</blockquote>
<p>Aki esetleg látogatta korábban a blogot, biztosan észrevette, hogy hosszú ideje eltűntek a bejegyzések. Ennek több oka is van, most azonban a korábbi bejegyzéseket töröltem. Arra gondoltam, hogy mivel az életem teljes korábbi szakaszát egy &quot;elegáns&quot; mozdulattal kidobtam az ablakon, talán célszerű a régi eldobható dolgoktól megválni a digitális életben is.</p>
<p>Májusban felkerültem Pestre, új állásba. Az elmúlt 7 év után végre azt láthatom amikor a tükörbe nézek, hogy nem szemlesütve mosom a fogam, és nem gondolok szorongva az előttem álló napra. 7 év weboldalkészítés mellékhatásai után végre jól érzem magam. Igaz, ennek ára is volt, de ezt talán hagyjuk is.</p>
<blockquote>
<p>&quot;Megtörtént újra. Felébredtünk.&quot; /Equilibrium/</p>
</blockquote>
<p>A hosszú sötétség után talán sikerült egy kicsit felúszni a felszínre, friss levegőt venni. Jó volt. Nem tudom, hogy még mindig tart e a dolog, mindenesetre már nem érzem a friss levegőt ismételten. Épp ezért immáron sokadjára kénytelen leszek ígéretet tenni magamnak: elő kell lépni a sötétből. Új dolgokat kitalálni, ezúttal végig is csinálni ezeket a dolgokat.</p>
<p>A blog témája ezentúl amolyan szemetesláda szerepet is be fog tölteni, de reméljük erre nem sokszor lesz szükség :) Mindenesetre a fő irányvonal ezentúl tényleg a fejlesztés, szakma lesz.</p></article></div>