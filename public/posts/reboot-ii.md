Reboot II.
===

Nos a Reboot I. folytatásaként leközölnék egy apróbb szösszenetet.

Immár valamivel több 1 éve újra MacBook felhasználó vagyok, ez idő alatt hónapról hónapra, patch-ről patch-re csökkent az elégedettségi szintem az épp aktuális OSX oprendszerrel kapcsolatban. A nyár második felében a Yosemite Public Beta-kat kezdtem el használni, hogy kiderüljön: jó vagy rossz irányba halad számomra az OSX fejlesztése.
El kell mondanom, hogy nem volt használhatatlanul rossz, ez igaz, azonban pár apróság:
- a Mail a publikus bétában használhatatlanra fagyott állandó jelleggel.
- grafikai hibák a publikus béta harmadik verziójáig (itt ott beragadt GUI elemek, feketeség az átlátszó részek helyén)
- bár lenne még de lusta vagyok annyit írni amennyi hibába belefutottam, nézzük az egyik legdurvábbat: Drag&Drop fájlműveletnél vidáman kifagyott a Finder és vele együtt a Dock is.

Ezután természetesen irány vissza a stabil OSX-re a Mavericksre. Kijött a 10.9.5 és vele újabb hibákat tapasztaltam a stabil(!) rendszerben (pl. login screen fekete mint a halál úgy 15-30 másodpercig és csak utána adja amit kell).
A minőség tehát sajnos romlik. Valamit csinálni kell...
Eljött az ideje annak, hogy megkínozzam a gépet amennyire szükséges. Kb másfél hét fejtörésbe és pár estét elfoglaló kísérletezésbe került, de végül sikerült megtörni az ellenállását: az első jól működő Ubuntu telepítésem ezen a konfiguráción (némileg moddolt macbookról beszélünk).

Őszintén szólva nem gondoltam, hogy a legkeményebb dolog 2014-ben ismét a VGA-val lesz (nVidia 320M), de ez van. Lényeg a lényeg, most van egy (aránylag) jól működő rendszer, de ezen még sokat lehet javítani.

Nem kétlem hogy valaha újra előveszem az OSX-et, de jelenleg számomra csalódást jelent az irány amerre az Apple operációs rendszere tart. Akkor már inkább a saját választásom miatt szenvedjek, és ne azért mert Cupertinóban képtelenek alapvető funkciótesztelésre.

