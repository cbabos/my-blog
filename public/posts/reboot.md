Reboot
===

> "Előbb vagy utóbb mindenkinek 0-ra csökken a túlélési esélye." /Fight Club/

Aki esetleg látogatta korábban a blogot, biztosan észrevette, hogy hosszú ideje eltűntek a bejegyzések. Ennek több oka is van, most azonban a korábbi bejegyzéseket töröltem. Arra gondoltam, hogy mivel az életem teljes korábbi szakaszát egy "elegáns" mozdulattal kidobtam az ablakon, talán célszerű a régi eldobható dolgoktól megválni a digitális életben is.

Májusban felkerültem Pestre, új állásba. Az elmúlt 7 év után végre azt láthatom amikor a tükörbe nézek, hogy nem szemlesütve mosom a fogam, és nem gondolok szorongva az előttem álló napra. 7 év weboldalkészítés mellékhatásai után végre jól érzem magam. Igaz, ennek ára is volt, de ezt talán hagyjuk is.

> "Megtörtént újra. Felébredtünk." /Equilibrium/

A hosszú sötétség után talán sikerült egy kicsit felúszni a felszínre, friss levegőt venni. Jó volt. Nem tudom, hogy még mindig tart e a dolog, mindenesetre már nem érzem a friss levegőt ismételten. Épp ezért immáron sokadjára kénytelen leszek ígéretet tenni magamnak: elő kell lépni a sötétből. Új dolgokat kitalálni, ezúttal végig is csinálni ezeket a dolgokat.

A blog témája ezentúl amolyan szemetesláda szerepet is be fog tölteni, de reméljük erre nem sokszor lesz szükség :) Mindenesetre a fő irányvonal ezentúl tényleg a fejlesztés, szakma lesz.

